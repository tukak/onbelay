+++
image = "/images/img_20220406_135244_8.jpg"
poradi = 12
title = "Na tuleních pásech do srdce Bernských Alp"
type = "skialp"

+++
## **Na tuleních pásech do srdce Bernských Alp**

 

### V oblasti Bernských Alp se nachází 9 vrcholů nad 4000m a velké množství hor přesahujících 3000m. Dominantou je oblast se "svatou trojicí" Jungfrau - Mönch - Eiger. A přesně tam se vydáme na skialpových lyžích s tím, že některé ze 4000m kopců máme také v našem itineráři. Tak pojďme na to...

 

#### **Kdy:** duben 2023

#### **termín 1:    11. - 15. 4. 2023**

 

#### **Kde:** Švýcarsko, Grindelwald, Bernské Alpy

 

#### **Jak dlouho: 5 dní**

 

#### Večer před samým začátkem túry se sejdeme v malé obci Grindelwald, která leží přímo pod majestátným Eigerem, abysme si zkontrolovali všechen potřebný materiál a vybavení. Tam také přespíme.

#### První den ráno vyrazíme lanovkou/vláčkem do Jungfraujoch 3471m, náš start i cíl. Přes Jungfraufirn se kolem Jungfrau dostaneme pod Louwihorn 3777m, náš první cíl. Z něj pak sjezd na Grosser Aletschfirn  a zbytek došlapeme na chatu Hollandia 3245m.

#### Druhý den nás čeká výšlap na příjemný vrchol těsně pod hranicí čtyř tisíc metrů - Äbni Flue 3961m. Stejnou trasou zpět sjezd na chatu, kde si vyzvedneme zbytek věcí. Pak bude následovat sjezd na spodní ledovec. Abysme se dostali k chatě Konkordia 2850m budeme muset ještě nasadit pásy.

#### Třetí den vyjdeme směrem do sedla Grünnhornlücke 3273m, odtud bude následovat sjezd na chatu Finsteraarhorn 3050m. Předtím ale ještě vyjdeme na Wyssnollen 3586m.

#### Čtvrtý den je top den - v plánu je vystoupat na Finsteraarhorn 4274m a sjet zpět na chatu Finsteraarhorn a strávit zde ještě jednu noc.

#### Poslední den projdeme přes Walliser Fiescherfirn do sedla mezi Grosses a Hinteres Fiescherhorn. Pokud budeme mít dobrý čas, vylezeme si na další 4000m vrchol - Hinteres Fiescherhorn 4025m. Ze sedla sjezd na ledovec Ewigschneefäld, jím pak budeme stoupat až k chatě Mönchsjoch 3658m. Odtud už je to jen kousek k cíli - stanici vlaku v Jungfraujoch. Vlak nás doveze zpět do Grindelwaldu.

 

#### * program, případně pořadí vrcholů se může změnit v závislosti na aktuálních sněhových podmínkách a dalších okolnostech (počasí, fyzička atp.)

 

#### **Náročnost:**

#### Tento program je určený pro zkušené lyžaře (je potřeba zvládat lyžování v neupraveném terénu a sklony až kolem 35 - 40 stupňů) a skialpinisty. Všechny túry vedou ledovcovým terénem.

#### Je potřeba být v dobré fyzické kondici - denní převýšení bude 1000 až 1300 v.m., túry zaberou celý den ( 6-8 hodin).

 

#### **Velikost skupiny: max. 6 lidí**

 

#### **Cena:**     **13 500,-** (při min. počtu 4 osob)

 

* v ceně **jsou** zahrnuty služby horského vůdce a jeho náklady; v ceně **nejsou** zahrnuty náklady klientů (doprava, ubytování + strava, lanovka, pojištění)


* přibližná cena ubytování s polopenzí cca 70 CHF/ noc (4x horská chata, 1x zpáteční lanovka)

![](/images/img-20220411-wa0011.jpg)

![](/images/img_20220406_105721_7.jpg)

![](/images/img_20220406_105020_0.jpg)

![](/images/img_20220406_134908_4.jpg)

![](/images/img_20220406_080351_1.jpg)