+++
draft = true
image = ""
poradi = 7
title = "Matterhorn 4478m "
type = "vystupy"

+++
## **Matterhorn 4478m**

### **Kdy:** červen - září

### **Jak dlouho:** 2 - 3 dny

Ve **dvoudenním programu** si v rámci aklimatizace a přípravy první den vyjedeme lanovkou na Klein Matterhorn 3883m a odtud se nám nabízí traverz Breithornů anebo jeho část (vrcholy nad 4000m). Poté, co sejdeme z Breithornů, se svezeme lanovkou kousek zpátky na stanici Schwarzsee a odtud pěšky na chatu Hörnli, ze které se vyráží na Matterhorn. Jedná se o švýcarskou normálku hřebenem Hörnli.

Výstup na Matterhorn začíná z chaty ve 4 hodiny ráno. Převýšení je kolem 1200m, cesta je v obtížnosti AD-, II-IV. Obvykle dojde i na mačky. Výstup trvá obvykle 5 hodin, stejný čas potřebujeme i na sestup k chatě. Tempo není malé, počasí na hoře dokáže rychle změnit tvář. Takže den je intenzivní.

Ještě tentýž den se vrátíme do Zermattu.

**Dobrá fyzická připravenost** a aklimatizace jsou pro tento výstup klíčové.

Do **třídenního programu** přihodíme ještě jeden výstup zaměřený na aklimatizaci a na získání jistoty pohybu ve skalním terénu.

**Počet klientů:    max. 1**

**Cena dvoudenního programu:**    **1590,- euro/ 39 750,- kč**

**Cena třídenního programu:    1890,- euro/ 47 250,- kč**

\* cena zahrnuje služby horského vůdce, jeho náklady na dopravu a lanovky; cena nezahrnuje náklady na dopravu, lanovky a ubytování klienta

Další možností, jak vystoupit na Matterhorn, je "normálka" z italské strany, tzv. **Liongrat/ Cresta del Leone** obtížnosti AD+/ III+.

První den je naordinovaná aklimatizační lezecká túra. Druhý den nástup na chatu Carrel. Třetí den samotný výstup a sestup na švýcarskou stranu a přenocování na Hörnli hütte/ var. návrat z vrcholu zpět na italskou stranu. Čtvrtý den návrat do Cervinie. Délka výstupu i s aklimatizací je **4 dny**. 

**Počet klientů: max. 1**

**Cena výstupu italskou normálkou:**    **2050,- euro/ 51 250,- kč**

\*v ceně jsou zahrnuty služby horského vůdce a jeho náklady na dopravu, lanovky a ubytování; v ceně nejsou zahrnuty náklady na dopravu, lanovky a ubytování klienta