+++
image = "/images/img_20210523_145824_2-2.jpg"
poradi = 12
title = "Skialpová Spaghetti tour"
type = "skialp"

+++
## **Skialpová Spaghetti tour s guidem**

#### Skialpový přechod ve Walliských Alpách z velké části kopíruje pomezí Švýcarska a Itálie a vede masivem Monte Rosa s největší koncentrací 4000m vrcholů, na které my hodláme také vystoupat. Budeme se 4 dny pohybovat na dohled od dominant oblasti, spektakulárního Matterhornu 4478m a nejvyšší hory Švýcarska Dufourspitz 4634m.

#### **Kdy: duben/květen 2023**

#### **termín: 18. - 21. 4. / 1. - 5. 5. 2023**

#### **Kde:** Zermatt, Monte Rosa (Švýcarsko/ Itálie)

#### **Jak dlouho: 4 dny**

#### Vyrazíme ze švýcarského Zermattu lanovkou na Klein Matterhorn (3883m), odkud se už na tuleních pásech vydáme na vrcholy našich dvou prvních čtyřtisícovek - Centrálního (4159m) a Západního (4164m) Breithornu. Pak už jen sjezd na chatu Guide Della Valle d'Ayas (3420m), kde přenocujeme.

#### Druhý den nás čeká výstup na další "čtyřku" - Castor (4228m), traverz hřebenu přes Punta Felik (4174m) a Felikhorn (4087m) a sjezd na Rifugio Quintino Sella. Pro zdatné teamy je možné přidat z kraje dne i Pollux (4092m).

#### Následující ráno vyrazíme směr Passo del Naso (4130m) a přehoupneme se na Ghiacciaio del Lys. Cestou na chatu Gnifetti je možné "sezobat" vrcholy Ludwigshöhe (4344m), Corno Nero (4322m) a Balmenhorn (4167m).

#### Poslední den máme před sebou sedlo Lysjoch (4151m). Jím se dostaneme na švýcarskou stranu a k nejvýše položené chatě v Alpách, Capanna Regina Margherita (4554m) stojící na další "čtyřce" Signalkuppe. Tam bude krátká pauza. Výstup na Zumsteinspitze (4562m) si necháme až na konec. A odtamtud už jen sjezd směr Zermatt.

#### Denně nás čeká min. 1000 v.m. při výstupech, je třeba počítat s celodenním pohybem po ledovci (6-8 hod.). Trasa i vrcholy budou záviset jak na aktuálních sněhových podmínkách, tak na našich fyzických schopnostech. Je vhodné být dobře fyzicky připravený na delší denní túry. Přechod není vhodný pro začátečníky.

#### **Velikost skupiny:** max. 3 osoby

#### **Cena:** **18 500,- kč/ os.**

* v ceně **jsou** služby horského vůdce a jeho náklady na místě; v ceně **nejsou** druhotné náklady klientů (ubytování, strava, doprava, lanovka)
* náklady na místě: 3x nocleh na chatě s polopenzí (cca 75 euro/noc, s členstvím v alpských spolcích -10 euro), lanovka Zermatt - Klein Matterhorn (cca 65 euro), doprava Täsch - Zermatt

#### **V nabídce je i letní varianta přechodu.**

![](/images/img_20210525_103020_3-2.jpg)

![](/images/img_20210523_151624_4-2.jpg)

![](/images/img_20210523_152318_5-2.jpg)

![](/images/img_20210523_145850_5-2.jpg)

![](/images/img_20210525_061021_0-2.jpg)